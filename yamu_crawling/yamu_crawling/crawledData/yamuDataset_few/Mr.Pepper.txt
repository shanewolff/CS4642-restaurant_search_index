url: https://www.yamu.lk/place/mr-pepper/review-184570
name: Mr. Pepper
excerpt: A tiny food joint at Kalubowila that dishes out great Tandoori Chicken Biriyani. They make homemade pizza too.
yamu_review: ['“ගුඩ් මෝනිං, කැන්ඩ්ල් ලයිට් හට්”', '“හෙලෝ, අද රෙස්ටෝරන්ට් එක ඇරලද?”', '“ඔව් මිස් 1.45 වෙද්දී අරිනවා"', 'වැඩේ හරි. අද දවල්ට කටට රසට කෑම ටිකක් කන්න ඇහැකි. එහෙම හිතාගෙන තමයි අපි හරියට ම 1.45 වෙද්දී කළුබෝවිල ', ' එකට ගියේ. අනේ! රෙස්ටෝරන්ට් එක ඇරලා නැහැ කියන්නකෝ. තවත් පැය බාගයක් වගේ යනවලු. ඒක අහපු මගේ පපුව හූස් ගෑවේ බඩගින්නටද, හිතේ දුකටද කියලා ෂුවර් නෑ. මොනවා කරන්නද? අපි බස් හෝල්ට් එකක් හොයාගෙන ගියේ දෙහිවල පැත්තේ කොහෙට හරි ගිහින් කනවා කියලා හිතාගෙන. ඔන්න එතකොට තමයි අපට පාරේ අනිත්පැත්තේ තියෙන පොඩි කඩ කෑල්ල පෙනුණේ. මේකේ නම මිස්ටර් පෙපර්.', 'කිව්වත් වගේ මේක තියෙන්න කළුබෝවිල. කැන්ඩ්ල් ලයිට් හට් එකට පොඩ්ඩක් මෙහා පැත්තේ. හරියට ම කිව්වොත් අල්විස් ඇවෙනියු එක හොස්පිටල් රෝඩ් එකට විවෘත වෙන තැන දකුණු පැත්තේ.', 'මේක බොහොම පොඩි රෙස්ටෝරන්ට් එකක්. කහ පාට ප්ලාස්ටික් මේස පුටු අහුරලා තිබුණත් ඇතුළේ වාඩිවෙන්න පුළුවන් හත් අට දෙනෙක්ට විතරයි. අපට පෙනුණ විදියට නම් ගොඩක් අය මෙතැනින් කෑම අරගෙන යන්න තමයි පුරුදු වෙලා ඉන්නේ. \xa0\xa0', 'මෙනුවේ හැටියට නම් මෙයාලා ළඟ ඉන්දියන් රොටි වර්ග, කරි ජාති, බිරියානි, පීසා ආදී නා නා ප්\u200dරකාර කෑම තියෙන්න ඕනේ. ඒ වුණාට සති අන්තයක් වෙච්ච නිසා දෝ හෝ ඕවයින් තිබුණේ බිරියානි, රයිස් ඇන්ඩ් කරියි විතරයි. පීසා එකක් දාලා දෙන්න පුළුවන් කිව්වා විනාඩි 20ක් වගේ ඉන්න පුළුවන් නම්. හැබැයි මෙනුවේ තියෙන පීසා වර්ගවලින් එවෙලේ ගන්න තිබුණේ තන්දුරි චිකන් පීසා එකයි, චිකන් බාබෙකියු එකයි විතරයි. ඉතින් මොනවා කරන්නද? ඒ දෙකෙන් හාෆ් බයි හාෆ් දාපු පීසා එකක් අපි ඕඩර් කළා. ඒක හැදෙනකම් කන්න තන්දුරි චිකන් බිරියානි එකකුත් ගත්තා.', 'අම්මපා! මේ තන්දුරි චිකන් බිරියානි (රු.300) එක නම් කාලෙකට පස්සේ කෑව හොඳ ම එකක්. බිරියානි එකක තියෙන්න ඕනේ ඔරිජිනල් රස මේකේ කිසි ම අඩුවක් නැතුව තිබුණා. ඕනේ කරපු කුළුබඩු සේරම අඩුවක් නැතුව දාලා තිබුණු නිසා තමයි මේ බිරියානි එක මෙච්චර ම රස. බත් එකත් ගානට තැම්බිලා. තෙල් ගතියත් තිබුණේ ළාවට වගේ.', 'නියම වැඩේ කියන්නේ මේකට ලැබුණා තඩි චිකන් කෑල්ලකුත්. ළා කරස් සද්දෙන් හැපෙන දවටනයක එතිලා ආව මේ චිකන් කෑල්ල ඇතුල් පැත්තෙන් ගත්ත ම සෑහෙන්න මෘදුයි. කුළුබඩුවලින් මැරිනෙට් වෙච්ච රස හොඳට ම තිබුණා. අනික රුපියල් 300ට මේක සෑහෙන්න වටිනවා. දෙන්නෙක්ට කන්න පුළුවන් සයිස් එකේ පෝෂන් එකක්නේ හම්බවුණේ.', 'බිරියානි එකට වග කියලා අහවර වෙනවත් එක්ක ම වගේ තමයි අපේ පීසා එක මේසෙට ආවේ. මේක ඉතින් ඔය දර පෝරණු පීසා තරම් හොඳ නැහැ. අර අපි ගෙදර අවන් එකට දාලා හදන ඒවා වගේ. මොනවා වුණත් තන්දුරි චිකන් පීසා එක (රු.1455, බාගයක් රු.727) අපට අල්ලලා ගියා. මොකද අර බිරියානි එකට දාලා තිබුණු තන්දුරි චිකන් ම තමයි මේකටත් පාවිච්චි කරලා තිබුණේ.', 'චිකන් බාබෙකියු පීසා (රු.1395, බාගයක් රු.697) එක ගැන නම් කියන්න තරම් අමුත්තක් නැහැ. අරකෙ චිකන් වෙනුවට මේකේ තිබුණේ සොසේජස්. නමේ තියෙන බාබෙකියු රස නම් ආවේ නැහැ.හැබැයි දෙකේ ම බෙල් පෙපර් එහෙම දාලා නිසා අවුලක් නැතුව කාගෙන යන්න ඇහැකි. ඒ විතරක්යැ, මොස්රෙල්ලා චීසුත් මදි නොකියන්න දාලනේ. ඒ නිසා චීසි රස ඕනේ තරම්.', 'බීම විදියට නම් විශේෂ දෙයක් මෙතැන ගන්න තිබුණේ නැහැ. සේරම ජාති ඉවරයි කියලා තමයි කිව්වේ. ඒ නිසා අපටත් බොන්න වුණේ ජින්ජර් බියර් බෝතලයක්.', 'මිස්ටර් පෙපර් එකේ සර්විස් එක අවුලක් නැහැ. කෑම බීම සේරම මේසෙට ආවේ විනාඩි 20න් වගේ.', 'කළුබෝවිල පැත්තෙන් යන වෙලාවක බඩගින්නක් ආවොත්, අතේ තියෙන පොඩි ගාණට හොඳට කන්න පුළුවන් විදියේ තැනක් තමයි මේකත්. අනිත් කෑම ගැන නම් කියන්න දන්නේ නෑ, හැබැයි බිරියානි එක නියමයි.\xa0රුපියල් 300ට ඒක\xa0මසුරන් වටිනවා.']
user_reviews: ["\n                                            Worst foods & worst service! I'll never go to that place again.\n                                    "]
user_comments: []
contact: Call 0115928008
address: 139, Hospital Street, Kalubowila 
directions: 
                
