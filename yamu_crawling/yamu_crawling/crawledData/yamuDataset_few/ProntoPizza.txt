url: https://www.yamu.lk/place/pronto-pizza/review-180843
name: Pronto Pizza
excerpt: A little Italian place in Kelaniya that serves fine thin crust pizza, freshly from a clay oven.
yamu_review: ['පහුගිය දවසක පොඩි උවමනාවක් වෙලා කිරිබත්ගොඩට ගිය අපට, ආවනේ මාර බඩගින්නක්. පැත්ත හුරු නැති නිසා රෙස්ටෝරන්ට් එකක් හොයාගන්නත් අමාරුයි. පේන මානේ තිබුණේ ඩොමිනොස් එකයි බර්ගර් කිංග් එකයි විතරයි. ගෙදර එනකම් මේ බඩගින්න දරාගන්න බැරි නිසා, අපි ඉබාගාතේ ඇවිද්දේ හිතට හරියන රෙස්ටෝරන්ට් එකක් මුණගැහෙයි කියලා බලාපොරොත්තුවෙන්.', 'ඔන්න ඔය වෙලාවේ තමයි කිරිබත්ගොඩ පීසා කඩයක් ගැන කියලා කාලෙකට කලින් අපේ යමු පේජ් එකට ආව මැසේජ් එකක් මට මතක් වුණේ. පාරේ හෙවනකට වුණු මං මැසේජ් බොක්ස් එක පීරලා ඒක හොයාගත්තා. ප්\u200dරොන්ටෝ පීසා තමයි මේකේ නම. මේකත් දර පෝරණුවෙන් පීසා පුච්චන රෙස්ටෝරන්ට් එකක්. ආයේ ඉතින් බලබල ඉන්න දෙයක් තිබුණේ නැහැ. ටක් ගාලා ටැක්සියක එල්ලුණු අපි ප්\u200dරොන්ටෝ පීසා එකට ගියේ එක පයින් ම.', 'ප්\u200dරොන්ටෝ පීසා එක තියෙන්නේ නුවර පාරේ, කැලණියට කිට්ටුව. කොළඹ පැත්තේ ඉඳලා එනවනම් බුළුගහ හන්දියට කලින් පාරේ දකුණු පැත්තේ. මේක තට්ටු දෙකක පුංචි කඩයක්. පාර අයිනේ ම තියෙන කඩයක් වුණත්, පාරේ කලබලෙන් මෙතැනට බාධාවක් නෑ. පහළ තට්ටුවේ තමයි පීසා හැදෙන දර පෝරණුව තියෙන්නේ. ඒ නිසා තමන් ඕඩර් කරපු පීසා එක උණු උණුවේ හැදෙන්නේ කොහොමද කියලා ඔයාලට දෑහින් ම බලාගන්න පුළුවන්.', 'සාමාන්\u200dය ඉතාලි රෙස්ටෝරන්ට් එකක වගේ පීසා, පැස්ටා විතරක් නෙවෙයි ෆ්\u200dරයිඩ් රයිස් වගේ කෑම ජාතිත් මෙහෙ තියෙනවා. බීම විදියට නම් අමුත්තක් නැහැ. කෝක්, ස්ප්\u200dරයිට් තමයි.', 'වැඩේ කියන්නේ අපි මෙතැනට කඩාගෙන වැටිලා තියෙන්නේ රෙස්ටෝරන්ට් එක අරින්නත් කලින්. ඒ නිසා පීසා ඇර අනිත් කෑම වර්ග ගන්න අමාරු වග තමයි දැනගන්න ලැබුණේ. ඒ කතාවෙන් අවුලක් නෑ, අපි කොහොමත් පීසා කඩේට එන්නේ බත් කන්න නෙවෙයිනේ.', 'මෙතනත් ඔය ගොඩක් පීසා කඩවල්වල වගේ හාෆ් බයි හාෆ් දාලා ගන්න පුළුවන්. ඒ නිසා ම අපි “බාබෙකියු චිකන් පීසා” (රු.1350, බාගයක් රු.675) එකකුයි, “පීසා පෙපරෝනි” (රු.1290, බාගයක් රු.645) එකකුයි ඕඩර් කළා. පට පට ගාලා අඩුම කුඩුම ටික රොටිය උඩින් දාපු කඩේ මල්ලි, අපේ පීසා එක හදලා දුන්නේ විනාඩි 15න්. උණු උණුවේ පුච්චපු පීසා එක අපේ මේසෙට ගේද්දී ආව සුවඳට නිකන් ම බඩ පිරෙනවා.', 'අපි කෑම පටන්ගත්තේ පීසා පෙපරෝනි එකේ පැත්තෙන්. ඔය මේ බොරුවට යන්තන් කොළේ වහලා හදපු පීසා වගේ නෙවෙයි, මේ පීසා එකේ අඟලක් අඟලක් ගාණේ පෙපරෝනි කියන්නකෝ. ඒ නිසා කන කටක් කටක් ගානේ පෙපරෝනි හැපෙනවා. රොටිය තින් ක්\u200dරස්ට් නිසා තවත් ෂෝක්. ඒ විතරක්යැ, මදි නොකියන්න මොස්රෙල්ලා චීසුත් දාලා. චීසි ගතිය බේරී බේරී කන්න කැමති අයට මේ පීසා එක පට්ට.', 'අපට බාබෙකියු චිකන් පීසා එකේ රෙකමදාරුව දුන්නේ ප්\u200dරොන්ටෝ එකේ මල්ලි ම තමයි. මිනිහ කිව්ව කතාව හරියට ම හරි නේන්නම්! පුදුම රසක්නේ තිබුණේ. නියම රසට හදපු චිකන් බාබෙකියුවලින් මේ පීසා එක පිරිලා. මට කෙලින් ම මතක් වුණේ හල්ෆ්ස්ඩොර්ප් ස්ට්\u200dරීට් එක පැත්තේ හවස හයෙන් වගේ පස්සේ ගියාම කන්න ලැබෙන බාබෙකියුවල රස. අරහෙන් මෙහෙන් හැපෙන ළූණු කෑල්ලෙනුත් අමුතු ගතියක් එකතු වෙනවා.', 'රෙස්ටෝරන්ට් එක අරින්නත් කලින් ගොඩ වැදුණු නිසා මෙතන අපි විතරයි ඒ වෙලාවේ හිටියේ. වැඩටත් හිටියේ අර කලින් කිව්ව මල්ලි විතරයි. කොහොම වුණත් සර්විස් එක නියමයි. හරි ම මිත්\u200dරශීලී සර්විස් එකක් ලැබුණා. හරියට තමන්ගේ තැනකට ගියා වගේ. කෑම බීම තෝරලා දෙද්දී විතරක් නෙවෙයි, සැරින් සැරේ ඇවිල්ලා කෑමවල හොඳ නරක අහන්නත් එයා අමතක කළේ නැහැ.', 'රුපියල් 1500කට අඩුවෙන් දර පෝරණු පීසා කන්න ඕනේ නම්, ඔන්න තැන. ඇත්තමයි කිරිබත්ගොඩට තකහනියක් ගිහින් කාලා ආවත් පාඩුවක් නැහැ.']
user_reviews: ['\n                                            Pronto Pizza Kalaniya. ', '\n', '\nසිංහල ව්\u200dයාපාරිකයින්ට ව්\u200dයාපාර පවත්වගෙන යන්න තේරෙන්නෙ නෑ කියන සමාජගත මතය වෙනස් කරන තැනක් … ', '\n', '\n ප්\u200dරණීත රසය එක්ක සාධාරණ මිලකට ආහාර ගන්න ඉහලින්ම නිර්දේශ කරන්න පුලුවන් .', '\n', '\nපාරිභෝගික සත්කාර , පාරිභෝගිකයින් ගැන සැලකිල්ල උපරිමයෙන් ලබාදෙනව. ', '\n', '\nඋපරිම පිරිසිදුයි පිළිවෙලයි\n                                    ', '\n                                            ', '\n                                    ', '\n                                            Superb service fantastic food. You will go amazed with the quality of service and the taste. This is the best place to have a good quality pizza around Kiribathgoda with a excellent clean ambiance \n                                    ']
user_comments: ['\n\n                                    Ordered a couple of pizzas and I got toppings on a "burnt pita bread". They took 2 hours to deliver and the excuse was "traffic". ', '\r\n', '\r\nSo much for Italian. ��������', '\r\nVery dissatisfied and terrible customer service. ', '\r\n', '\r\n', '\r\nKEEP AWAY. THIS IS SCAM. FRAUD.\n                                            ', '\n\n                                    අද pastaයි mix rice එකකුයි ගත්ත ඇත්තටම සාධාරණ මිලකට හොද රසක් එක්ක හොද සර්විස් එකක් දෙනව ❤️\n                                            ']
contact: Call 011 2 991891
address: 622/2, Kandy Rd, Kelaniya 
directions: 
                        
